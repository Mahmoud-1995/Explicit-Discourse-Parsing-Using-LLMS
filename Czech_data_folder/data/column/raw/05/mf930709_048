Polsko nevylučuje devalvaci měny

Varšava -
Polská národní banka nevylučuje, že bude muset devalvovat měnu.
Varšavský tisk včera citoval prezidentku centrálního peněžního ústavu Polska Hannu Gronkiewiczovou-Waltzovou, podle níž "je dnes nutné uvažovat o možnosti náhlé devalvace" zlotého.
Ústřední banka takové opatření zatím ještě neplánuje, je však nutné "seznámit s tímto záměrem obyvatelstvo".
Devalvace je nicméně až posledním krokem pro případ, že by se nepodařilo vylepšit obchodní bilanci se zahraničím, kde Polsko vykazuje schodek 1.18 miliardy dolarů.
Kurs zlotého k dolaru byl v červnu přibližně 17000 ku jedné.
