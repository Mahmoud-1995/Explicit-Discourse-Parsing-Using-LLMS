Protiofenzíva Peru podél řeky Cenepy

Lima/Quito -
Jednotka asi 300 peruánských vojáků zahájila v noci na včerejšek protiofenzívu v údolí řeky Cenepa, jejímž cílem je vytlačit pět stovek Ekvádorců, kteří do této pohraniční oblasti pronikli.
Postup pozemních sil je podporován vrtulníky, které udržují hustou palbu ve směru k minovému poli.

K novému napětí mezi oběma zeměmi dochází v době, kdy do pohoří Kondora přicestovala první skupina pozorovatelů, která má dohlížet na dodržování mírové dohody podepsané mezi Ekvádorem a Peru minulý pátek.
