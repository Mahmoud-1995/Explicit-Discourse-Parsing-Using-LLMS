Divadlo Spejbla a Hurvínka zahájilo včera po třech měsících provoz na nové scéně v Praze-Dejvicích.
Představení Spejbl a Hurvínek balancující a bilancující bylo vzpomínkou na padesátileté působení divadla v Praze a pětašedesátiletou profesionální existenci D S+H.
Od března se hraje pravidelně pro děti denně kromě pondělí a pro dospělé každý čtvrtek.
Miloš Kirschner, šéf divadla, si nové působiště pochvaluje: "I přes ty starosti se stěhováním to stálo za to."
