Tři cirkusy v hlavním městě

Praha (ed)-
Soukromý cirkus Berousek pořádá do 30. září svá představení v těsné blízkosti stanice metra Háje na Jižním Městě.
V pátek se v Praze mají objevit další dva kolektivy artistů a drezérů- cirkus Bohumila Kludského a Cirkus King.
Ředitel Berousek se však konkurence nebojí.
Sází na 10 drezúr různých zvířat, například pštrosů, koní, koz aj.
Hlavním tahákem bude zřejmě vystoupení medvědů, potomků protagonistů filmu Šest medvědů s Cibulkou.
Představení jsou každý den od 15.30 a od 19 hodin.
Vstupné od 40 do 55 Kč.
