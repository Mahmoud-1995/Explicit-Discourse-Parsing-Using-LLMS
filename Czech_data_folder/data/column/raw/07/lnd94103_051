Kostel ve Rwandě cílem dělostřelectva
Nairobi -
Nejméně 14 obyvatel rwandského hlavního města zahynulo a dalších 150 bylo zraněno při minometném útoku na kostel, v jehož okolí se ukrývají tisíce uprchlíků před krvavými boji v Kigali.
Oznámili to včera pracovníci pomocné mise OSN ve Rwandě (UNAMIR) a Červeného kříže.
Nejméně dva minometné granáty vybuchly v neděli večer v blízkosti kostela Sainte Famille, kde se skrývá více než 2000 uprchlíků převážně z menšinového kmene Tutsiů.
Mluvčí UNAMIR sdělil, že nebylo možno zjistit, kdo byl pachatelem útoku.
