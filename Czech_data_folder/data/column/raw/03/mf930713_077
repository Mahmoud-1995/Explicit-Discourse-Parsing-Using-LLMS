Silné zemětřesení zasáhlo Japonsko

Tokio -
Mohutné zemětřesení o síle 7.8 stupně Richterovy škály zasáhlo včera severojaponský ostrov Hokkaidó a oblast Tóhoku.
Zabilo dosud neupřesněný počet osob a další zranilo.
Podle prvních zpráv bylo epicentrum otřesů lokalizováno podél západního pobřeží ostrova asi 800 kilometrů severně od Tokia.

Podle televizní stanice NHK bylo 20 až 30 lidí pohřešováno po zřícení hotelu v západní části ostrova Hokkaidó, další dvě osoby byly pohřešovány a škody vznikly na pobřeží zaplaveném třímetrovými vlnami.
