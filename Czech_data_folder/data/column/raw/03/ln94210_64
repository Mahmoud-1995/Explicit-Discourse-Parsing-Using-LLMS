O pasy nepřišli při loupeži

Lanžhot (luč)-
Loupežným přepadením, při němž jim byly odcizeny pasy, se v srpnu snažili hlídce oddělení pohraniční policie vysvětlit ilegální vstup do ČR dva Turci (33, 31 let), kteří žijí a pracují v Německu.
Podle jejich verze se neznámý násilník vydával za policistu, mířil na ně zbraní a přinutil je k vydání osobních dokladů a více než 10 tisíc DM.
Jak vyplynulo z vyšetřování, oba Turci si přepadení vymysleli.
Z tohoto důvodu byli v těchto dnech z ČR vypovězeni.
