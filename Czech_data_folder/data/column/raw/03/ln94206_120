Streetball na Výstavišti

Praha (šc) -
Po loňské úspěšné premiéře se v sobotu 10. září stane pražské Výstaviště místem dalšího dne plného sportovních atrakcí a rapové hudby.
Hlavním bodem je turnaj ve streetballu, což je jakási uliční varianta basketbalu na jeden koš pro zpravidla tříčlenná družstva, která si našla do Evropy cestu z USA.
Hlavní sponzor firma Adidas hradí vítězné trojici kategorie C (16 - 20 let) účast na prvním mistrovství Evropy 17. - 18. 9. v Berlíně.
