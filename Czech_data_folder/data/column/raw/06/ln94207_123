IRA na atentát nebude reagovat

Dublin -
Irská republikánská armáda (IRA) neodpoví na provokace, které by chtěly zvrátit mírový proces v Severním Irsku.
Na tiskové konferenci v Dublinu to včera řekl předseda strany Sinn Fein Gerry Adams.
Šéf politického křídla IRA měl na mysli vraždu katolíka, k níž došlo ve čtvrtek večer v Belfastu.
K odpovědnosti se přihlásila zakázaná loajalistická organizace Bojovníci za svobodu Ulsteru.

Adams rovněž požadoval stažení britských jednotek z katolických čtvrtí v Ulsteru.
Británie by podle něj měla okamžitě zahájit proces demilitarizace.

O příměří v Irsku jednal včera také americký prezident Bill Clinton s irským ministrem zahraničí Dickem Springem.
Spring po jednáních řekl, že Clinton mírový proces v Severním Irsku podporuje.
