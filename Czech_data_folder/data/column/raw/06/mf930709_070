Strážníci se včera v centru Prahy v ulici Na příkopě zaměřili na řidiče vozů taxislužby.
Ti totiž na stanovišti porušují dopravní předpisy a parkují kolmo k chodníku i přes to, že byli několikrát napomenuti.
Takové stání je pro ně výhodnější, protože tak mohou svým "vyvoleným kolegům" držet místa na "štaflu".
Za špatné stání strážníci účtovali blokovou pokutu až 500 korun.
Kromě toho se však zaměřili i na kontrolu dodržování podmínek pro provozování taxislužby, které předepisuje koncesní listina.

(nak)

FOTO: MAFA - MICHAL RŮŽIČKA
