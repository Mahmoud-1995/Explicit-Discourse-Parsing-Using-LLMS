KAN představil kandidáta na primátora

Z politické scény
Praha (mrk) -
Současný náměstek pražského primátora Pavel Holba je kandidátem KAN na primátorské křeslo v nadcházejících komunálních volbách.
KAN podle své místopředsedkyně Heleny Frankenbergerové nepostaví v jednotlivých pražských částech vlastní kandidátky, nýbrž vstoupí do koalic s křesťanskými stranami, ODA a ODS.
Samostatně bude kandidovat pouze do zastupitelstva hlavního města.
Podmínkou kandidatury je negativní lustrační osvědčení a prohlášení o tom, že dotyčný nebyl členem žádné ze stran Národní fronty.
Zástupci KAN včera kritizovali nedávné vypovídání smluv Komerční bankou: stalo se tak prý i vinou bývalého managementu, který je dodnes ve vedení tohoto ústavu.
