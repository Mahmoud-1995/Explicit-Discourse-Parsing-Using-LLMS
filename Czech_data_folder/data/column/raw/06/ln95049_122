Výbuch u Grozného zabil 25 Rusů

Groznyj/Mozdok -
Přinejmenším 25 ruských vojáků přišlo o život, když v sobotu na jižním předměstí čečenské metropole Grozného vybuchla dosud blíže nespecifikovaná trhavina.
Oznámilo to velení federálních vojsk v Čečensku sídlící v severoosetském Mozdoku.
Londýnský list Observer včera informoval o "prvních prokázaných masových hrobech" v Grozném.
Reportérka nedělníku sdělila, že v jednom hrobě bylo asi sto lidí, hlavně civilistů.
"Někteří zřejmě zahynuli při výbuchu granátů, avšak jiní nevypadali, že by byli zranění," konstatovala.
