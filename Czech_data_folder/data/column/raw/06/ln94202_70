Policejní důstojník zastřelen v Egyptě

Asijút (Egypt) -
Další zjevnou obětí militantních muslimů se v sobotu v jižním Egyptě stal policejní důstojník, kterého zastřelili neznámí ostřelovači ve městě Sohág.
Vraždu oznámily místní bezpečnostní zdroje.
Plukovník Husní Husajn byl zastřelen při pravidelné inspekci po městě, které leží na Nilu 400 kilometrů jižně od Káhiry.
Podle nepotvrzených zpráv členové jeho ochranky na místě zastřelili několik útočníků.
Policie je přesvědčena, že jde opět o dílo militantní skupiny Gamá al-islamíja, která se přihlásila také k pátečnímu útoku na zahraniční turisty, jejž zaplatil životem třináctiletý Španěl.
