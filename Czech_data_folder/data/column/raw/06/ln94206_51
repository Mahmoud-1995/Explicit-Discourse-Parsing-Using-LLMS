T. Ježek: Návrh ODS je vystřelená pecka

Praha (če, haš) -
Za vystřelenou pecku do parlamentu označil včera předseda jeho rozpočtového výboru Tomáš Ježek (ODA) návrh ODS zabezpečit navždy vyrovnaný státní rozpočet ústavním zákonem.
Jak včera řekl LN, jde o novou, dobrou myšlenku.
Je jí však škoda, neboť nemá naději na přijetí.
Ježkovi na návrhu vadí, že přichází teď, kdy se má mluvit o rozpočtu na příští rok.
Má strach, že debata o ústavním zákoně od něho odvede pozornost, proto by se měla odložit na leden či únor.
Zasloužit by si měla velkou přípravu a mnoho argumentů.
