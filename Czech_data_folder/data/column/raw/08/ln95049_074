Tudjman se vyslovil proti extremismu

Záhřeb -
Chorvatský prezident Franjo Tudjman upozornil extremistické síly, že demokracie v zemi pevně zakotvila a komunisté ani neofašisté nemají šanci chopit se moci.
Na sjezdu vládní Chorvatské demokratické strany v Záhřebu tak Tudjman reagoval na nedávné ustavení "Chorvatské skupiny nové pravice", v níž se sdružilo několik desítek antisemitsky a nacionalisticky orientovaných členů.
V čele nové organizace je Mladen Schwartz, zastánce chorvatského loutkového fašistického režimu za druhé světové války.
