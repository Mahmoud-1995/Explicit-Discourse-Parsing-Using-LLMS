Kontrolní úřad má prezidenta

Praha (ben) -
Prezidenta a viceprezidenta Nejvyššího kontrolního úřadu včera jmenoval do funkcí Václav Havel.
Na návrh parlamentu stanul v čele úřadu Lubomír Voleník (ODS) a jeho zástupcem se stal Václav Peřich (KDS), oba bývalí poslanci FS.
Po jmenování uvedli, že pokud to bude nutné, pozastaví své členství v mateřských stranách.
Jak však dodali, nezávislost není zaručena vystoupením ze strany.
Funkční období prezidenta NKÚ je devět let.
Zákon vylučuje pouze jeho funkci v politické straně, nikoli členství.
NKÚ kontroluje hospodaření se státním majetkem a plnění rozpočtu státu.
