Útok na autobus v Tádžikistánu

Dušanbe -
Jednu oběť a šest zraněných si podle posledních informací vyžádal včerejší útok neznámých pachatelů na autobus v tádžickém hlavním městě Dušanbe.
V autobusu cestovali zaměstnanci ruské vojenské nemocnice, převážně ženy, působící v Tádžikistánu v rámci mírové operace jednotek Společenství nezávislých států.
Velitel ruských ozbrojených sil v Tádžikistánu generál A. Čečulin uvedl, že autobus byl zasažen řízenou protitankovou střelou.
"Útok nebyl namířen přímo proti lidem, ale proti Rusku," prohlásil Čečulin.
Podle něho jde o provokaci související s oslavami Dne obránců vlasti.
