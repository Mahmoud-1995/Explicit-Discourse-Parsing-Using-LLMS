IPB snižuje úrokové sazby

Praha -
O 0.4 procenta snižuje od 1. září Investiční a poštovní banka úrokové sazby krátkodobých, střednědobých, dlouhodobých a eskontních úvěrů.
Sazba Prime rate klesá o jeden procentní bod.
Úročení vkladů se zároveň snižuje o 0.5 až 1 %.
Vyplývá to ze včerejší informace IPB.

Nové krátkodobé úvěry bude IPB poskytovat za minimální úrok 11.5 %, střednědobé od 12.5 %, dlouhodobé od 14 % a eskontní od 11.5 %.
Prime rate klesla na 10.45 procenta.
Základní úroková sazba IPB zůstává na 14.5 procentech, nezměněna zůstává 15procentní základní sazba poštovní divize.
