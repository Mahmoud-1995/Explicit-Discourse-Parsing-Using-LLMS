Rybám ve Svatavě se asi ucpaly žábry

Praha-
Množství ryb uhynulo v tyto dny u Kraslic na Sokolovsku v řece Svatavě, která do České republiky přitéká ze Spolkové republiky Německo.
Hlavní správa Sboru požární ochrany ministerstva vnitra při vyšetřování zjistila, že nejmenovaná německá firma provádí na území SRN pod silnicí průraz pomocí vody, čímž se do řeky dostaly nečistoty.
Odborníci z Povodí Ohře a hygienici nyní odebírají další vzorky a zjišťují rozsah škod.
Domnívají se, že úhyn ryb nezpůsobily toxické látky, ale že příčinou jejich smrti bylo pravděpodobně ucpání žaber.
Hasiči odebrali vzorky vody a prověřili všechny přítoky řeky Svatavy i na německém území.
