Hladoví zloději snědli zvířata ze zoo

Menší soukromá zoologická zahrada v Bulharsku musela být uzavřena poté, co hladoví zloději snědli 37 v ní držených zvířat.
S odvoláním na bulharskou tiskovou agenturu BTA to včera ze Sofie oznámila agentura Reuter.
"Během několika dní bylo mimo jiné ukradeno, zabito a snědeno 13 pávů, deset zlatých bažantů, šest koz horských a čtyři ovce," postěžoval si majitel zoo, 70letý Assen Najdenov.
Zbylá zvířata rozdal cirkusům a jiným zoologickým zahradám.
