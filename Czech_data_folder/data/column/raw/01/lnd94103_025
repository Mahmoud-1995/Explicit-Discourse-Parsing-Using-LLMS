Křesťané se modlili za usmíření národů
Praha -
Více než tisícový zástup křesťanů z různých sborů a církví českých zemí a delegace křesťanů z Německa se v sobotu na vrchu Radobýl u Litoměřic modlil za smíření mezi Čechy a sudetskými Němci.
Informovala o tom Křesťanská misijní společnost, která toto shromáždění pořádala.
Společnost vznikla v roce 1989 jako platforma pro spolupráci různých křesťanských směrů.
Sdružuje křesťany z ČR, kteří se domnívají, že současné náboženství nemůže čerpat pouze z tradice, a kladou důraz na toleranci odlišných názorů v křesťanství.
Společnost usiluje o to, aby se ve veřejnosti změnil obraz církve.
Sdružuje na 40 sborů.
