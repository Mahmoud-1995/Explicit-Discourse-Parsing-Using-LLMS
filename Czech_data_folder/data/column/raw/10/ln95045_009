Premiér V. Klaus o uvolnění norem

Praha -
Český premiér Václav Klaus očekává politický střet kolem prosazování nové právní úpravy, která má přenést odpovědnost za dodržování a kontrolu jakosti ze státu na výrobce a dovozce.
Řekl to včera po poradě ministrů, která projednala návrh na uvolnění právní regulace povinností výrobců a dovozců.

Značná část výrobků nebude podle nové koncepce procházet povinným schvalovacím řízením ve státní zkušebně, ale producent připraví tzv. prohlášení výrobce o shodě, které bude dokládat soulad se stanovenými normami a jakostními požadavky.
Orgán státního dozoru může jeho výrobek formou namátkové kontroly prověřit.

Premiér se nezmínil o novele devizového zákona, kterou má podle informací LN projednat vláda dnes.
