Lupiči přepadli německého turistu

Ostrov (vet) -
Německý turista byl přepaden v Ostrově nad Ohří.
Lupiči ve věku 24 a 35 let mu násilím ukradli 500 marek, náramek ze žlutého kovu a hodinky Rolex.
Zloději způsobili napadenému cizinci škodu za 171000 korun, naštěstí ho nezranili.
Mladší ze dvou násilníků byl v minulosti již pětkrát soudně trestán, a tak byl nyní pro jistotu předán do vazby.
Jeho parťák je vyšetřován na svobodě.
