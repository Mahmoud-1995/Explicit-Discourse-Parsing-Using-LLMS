Dohoda v Mogadišu

Mogadišo -
Šéfové dvou nejsilnějších somálských frakcí včera podepsali dohodu o zastavení nepřátelství v somálském hlavním městě Mogadišu a o rozdělení moci po odchodu jednotek OSN.
Dohoda byla uzavřena mezi Mohamedem Farrahem Aididem a samozvaným prezidentem Alim Mahdim Mohamedem, z nichž každý až dosud ovládal část města - Aidid kontroluje jih a Mohamed sever Mogadiša.
Oba muži se dohodli na odstranění zátarasů v ulicích města a na zákazu nošení zbraní.
Zároveň vyslovili souhlas se znovuotevřením hlavních obchodních center.
