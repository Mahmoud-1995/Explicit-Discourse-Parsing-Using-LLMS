USA oceňují ruskou přítomnost v Gruzii

Moskva-
Působení ruského mírového kontingentu v Gruzii včera zdrženlivě ocenila představitelka USA v OSN Madeleine Albrightová, která v Moskvě jednala s ruským ministrem zahraničí Andrejem Kozyrevem.
Podle agentury ITAR- TASS připustila, že pokud Rusko bude respektovat mezinárodní principy mírotvorné činnosti, budou mu USA ochotny přiznat mandát pro obdobné akce na území bývalého SSSR.
Vyslání ruského kontingentu do Gruzie označila Albrightová za pragmatické řešení problému.
Nešlo prý o optimální, ale ani o nejhorší řešení, neboť v důsledku politické situace v regionu nebyla možná normální mírová operace OSN.
