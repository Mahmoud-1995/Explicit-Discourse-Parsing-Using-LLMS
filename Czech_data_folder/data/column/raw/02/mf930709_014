Při zákroku byla chlapci zavedena speciální elektroda do vnitřního ucha.
Dítě bude muset trvale u sebe nosit přijímač zvuku o velikosti malé kabelky.
Přijímač přemění zvukové vjemy na elektrické impulsy, které budou přiváděny kabelem přes další přijímač, umístěný pod kůží v jamce za uchem až na elektrodu a následně na sluchový nerv.

Už loni se stejné operaci v Hannoveru úspěšně podrobil jiný šestiletý český chlapec.
Další operace se plánuje v Motole na začátek příštího roku a provedou ji motolští lékaři.
