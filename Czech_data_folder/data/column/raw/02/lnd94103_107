Rozhodnutí na poslední chvíli
Charouz pojede s 'enkem' a na Pikes Peak se vrátí
Konec podtitulku
Praha (šc) -
Dnes odjíždí automobilový závodník Antonín Charouz v barvách týmu Marlboro do Colorado Springs, aby zde poprvé trénoval na slavný závod do vrchu na Pikes Peak, jehož ostrý start bude 4. 7.
Na poslední chvíli se rozhodl, že nepojede ve třídě A, nýbrž s Fordem Coswort Escorth ve třídě N, tedy s menšími povolenými úpravami.
"Chtěl bych vyhrát třídu a nasbírat zkušenosti, abych za rok vyhrál alespoň mezi cestovními automobily," shrnul stručně svůj cíl A. Charouz.
Znamená to mimo jiné, že původně ohlášený konec kariéry se minimálně o dvanáct měsíců odkládá.
Závod, v němž je výškový rozdíl mezi startem a cílem 2500 m, přilákal letos na 1000 zájemců o start.
Čtvrtina prošla výběrovým řízením pořadatelů a jen 150 se po kvalifikaci v deseti kategoriích postaví na start neoficiálního mistrovství světa automobilů do vrchu.
