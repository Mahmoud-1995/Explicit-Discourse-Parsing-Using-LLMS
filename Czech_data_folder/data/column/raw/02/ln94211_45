Krátce

Slovenská televize nepřebírá od včerejška zpravodajský pořad ČT Události.
Slovenští kolegové mi v dopise vysvětlili, že se tak stalo v souvislosti s mimořádnými parlamentními volbami na dobu předvolební kampaně.
Předpokládám, že jde pouze o dočasné opatření, uvedl k tomu šéfredaktor zpravodajství ČT Petr Studenovský.

Téměř 50 obrazů, plastik, kreseb a grafik 13 křesťansky orientovaných výtvarníků ze Švýcarska přibližuje putovní výstava s názvem Stavba mostu, která byla včera zahájena v brněnském Diecézním muzeu.
Výstava potrvá do 2. října.
