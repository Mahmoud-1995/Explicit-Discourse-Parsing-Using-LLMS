Slovenské IPF patrně nestihnou vydat akcie

Bratislava -
Je více než pravděpodobné, že žádná investiční společnost nebo fond nestihne zákonem stanovený termín na vydávání akcií.
Uvedl to včera člen představenstva Asociace investičních společností a investičních fondů na Slovensku (AISIF) Igor Rintel.
Základním problémem je podle něho absolutní nefunkčnost podnikových registrů, zejména bratislavského.
Neschopnost státní správy fyzicky zvládnout existující nápor je podle něj pravou příčinou, že lidé nebudou moci obchodovat se svým majetkem možná až do konce roku.
