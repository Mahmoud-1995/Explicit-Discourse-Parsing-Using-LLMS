V evropském pořadí skautů nejvýše Buzek

Podle posledního žebříčku zámořských skautů má z hokejistů, kteří působí v českých soutěžích, největší naději uspět na letošním draftu jihlavský obránce Petr Buzek.
V evropském pořadí je čtvrtý, za ním následují na 5. místě Jan Hlaváč (Sparta), na 8. Miroslav Gureň (Zlín), na 9. Marek Židlický z Kladna a na 17. místě útočník prvoligového Sokolova David Hruška.
Z hráčů působících v zámoří má největší šanci bývalý útočník Plzně Petr Sýkora (Detroit Vipers v IHL), který je v kanadsko-americkém žebříčku čtvrtý.
Na letošním draftu bude ze zámořských hokejistů navíc jediným, který již hraje profesionální soutěž.
(bra)
