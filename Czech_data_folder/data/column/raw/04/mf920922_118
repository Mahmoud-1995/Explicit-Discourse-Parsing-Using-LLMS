Dvakrát více za benzín

RUSKO:

Dvakrát více za benzín

Moskva -
Patnáct rublů stojí od včerejška v Moskvě litr benzínu, za super se pak žádá 17 rublů.
Ve srovnání s cenami ostatního zboží, především potravin, je to i při ruských platech přijatelné.
Přesto však je to dvakrát více, než se za benzín dávalo dříve.
Ceny benzínu byly zvýšeny na základě výnosu prezidenta Borise Jelcina z minulého týdne, jímž umožnil další zvýšení cen ropy a jiných energetických surovin.
Ačkoli nyní na vnitřním trhu stojí tuna ropy 4000 až 5000 rublů (pět až šest dolarů za barel), je to stále o dost méně, než stojí ropa na mezinárodních trzích.
