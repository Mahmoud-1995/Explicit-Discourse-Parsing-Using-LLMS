Nejen injekce

Praha-
Primář rehabilitačního oddělení polikliniky na Karlově náměstí dr. Jan Hnízdil se včera vyjádřil k případu prokázaného dopingu cyklisty Kejvala.
Tomu byl nalezen v moči po závodu Českého poháru v Jevíčku nedovolený prostředek Nandrolon.
V tisku se objevilo, že tuto látku lze do těla dostat pouze injekcí.
Dr. Hnízdil k tomu řekl: Nandrolon je anabolický steroid, podporující nárůst svalové hmoty, a proto nemá v cyklistice opodstatnění.
Jeho použití považuji za nepochopitelné a je to spíše akt sebelikvidace.
Profesor Luboslav Stárek z Endokrinologického výzkumného ústavu ministerstva zdravotnictví potvrdil, že jej lze do těla stejně dobře dostat potravinou jako injekcí.
