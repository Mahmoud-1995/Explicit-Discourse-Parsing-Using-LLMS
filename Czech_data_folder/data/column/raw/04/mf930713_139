Divošské násilí u Johannesburgu

Nová vlna násilí se vyvalila v sídlištích kolem Johannesburgu po minulém pátku, kdy bylo vyhlášeno datum voleb.
Bezprostředním důvodem pro erupci nových násilností, jak se zdá, bylo přepadení pohřebního průvodu, který míjel v sobotu 3. července ubytovnu, kde žili převážně členové Svobodné strany Inkatha.
Politické napětí před volbami, které se budou konat až v dubnu příštího roku, se začíná stupňovat už nyní a nabývá postupně takového rozměru, že stačí jen jiskra, aby došlo k velkému celonárodnímu požáru.
