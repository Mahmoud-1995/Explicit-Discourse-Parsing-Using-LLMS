Prezident jmenoval nové rektory

Praha -
Pět nových rektorů nově vzniklých regionálních univerzit v Plzni, Ostravě, Opavě, Českých Budějovicích a Ústí nad Labem jmenoval včera na Pražském hradě prezident Václav Havel.
Dva z nich, Vlastimil Novobilský z ústecké Univerzity Jana Evangelisty Purkyně a Jiří Močkoř z Ostravské univerzity, byli rektory jmenováni poprvé.
Jiří Holenda z plzeňské Západočeské univerzity, Martin Černohorský z opavské Slezské univerzity a Jiří Divíšek z Jihočeské univerzity v Českých Budějovicích se rektory stali podruhé.
