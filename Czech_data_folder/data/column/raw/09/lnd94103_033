ČMSS kritizuje ústřední banku
Brno (fsch) -
Česká národní banka (ČNB) se podle předsedy Českomoravské strany středu Jana Kryčera dopustila závažné chyby tím, že nepodpořila důvěryhodnost Banky Bohemia.
Kryčer kritizoval i skutečnost, že parlament nemá nad bankami žádné kontrolní pravomoci, a požadoval urychlené přijetí zákona, který by vymezil odpovědnost ČNB vůči parlamentu.
Bylo by prý rovněž zapotřebí zřídit centrální úřad odpovědný parlamentu, který by měl dohlížecí a konsolidační pravomoc nad bankami.
Případ Bohemia podle Kryčera negativně působí v zahraničí: obchody na burze svědčí o tom, že se zahraniční investoři začínají od ČR odvracet.
