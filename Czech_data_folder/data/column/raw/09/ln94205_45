Kalamita na pražské magistrále

Praha (teb) -
Dopravní kalamita vznikla včera v odpoledních hodinách na zúžené pražské magistrále, kde jsou v současné době otevřeny pouze dva pruhy.
Lidé vracející se z prázdnin a dovolených měli problémy s průjezdem Prahy.
Podle informací dopravního inspektorátu hl. m. Prahy špatnou situaci zavinili především sami řidiči, protože se ve dvou užších pruzích báli jezdit a vytvořili tak jeden široký pruh uprostřed, ke všemu nevyužívali četných objízdných tras a zablokovali centrum.
