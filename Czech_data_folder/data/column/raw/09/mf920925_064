Fotbal s nadváhou

Pro přijetí do amatérského fotbalového klubu v německém Blaufeldenu existuje jediná podmínka: hráč musí vážit více než sto kilogramů.
Tým má zatím třináct členů, z nichž každý svoji váhu nosí na dresu místo čísla.
Absolutní jedničkou je brankář s číslicí 146.
Dohromady váží mužstvo 1.3 tuny.
Jakmile něčí hmotnost klesne pod 100 kg, dojde k vyřazení.
Jedinou výjimku dostal manažer, který váží "jen" 91 kg, ale pro tým je nepostradatelnou oporou.
Má dva životní sny - získat pro fotbal všechny stokilové občany Blaufeldenu a sehrát střetnutí s Bayernem Mnichov.
