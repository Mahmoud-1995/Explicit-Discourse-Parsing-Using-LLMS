Lukrativní zakázka

Brno (ivh) -
Královopolská Brno, a. s., zvítězila ve veřejné soutěži na generálního dodavatele technologické části výstavby městské čistírny vod v Plzni.
Oznámil to zadavatel výstavby a. s. Vodohospodářský rozvoj a výstavba Praha.
Podle Královopolské se veřejné soutěže zúčastnila řada českých a jedna francouzská firma.
Smlouva má být podepsána do konce tohoto měsíce a bezprostředně poté budou zahájeny práce na tomto díle v hodnotě 200 milionů korun.
